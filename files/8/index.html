<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="css/style.css">

	<!-- FONTS -->
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat:wght@100;400&display=swap" rel="stylesheet">
	
	<title>МАЙДЫН ТҮНҮ (Поэма)</title>
</head>
<body>
	<header>
		<h1>МАЙДЫН ТҮНҮ (Поэма)</h1>
	</header><hr>
	<div class="main">
		<p>
			Ар башка, ар адамда, ар кыл кыял, <br>
			Бирөө куу, бирөө момун, бирөө кыяр,<br>
			Бирөө март, бирөө шайыр, дагы бирөө — <br>
			Кызганчаак, аялына жүрөгү тар. <br>
			Мына ушул көп мүнөздүн эң соңкусун <br>
			Май түнү, К. айлынан көргөнүм бар.<br>
			<br><br>
			Жакшы кез... эл-журт түгөл, согуш жок кез. <br>
			О, ал күн, кайра айланып кайтса экен тез! <br>
			Жактырып Баян жигит Бүбүш кызды, <br>
			Бир болгон, гүл бакчада эртели-кеч. <br>
			Ошентип, таттуу турмуш курган менен <br>
			Негедир Бүбүшкө эри ишенчү эмес.<br>
			<br><br>
			Эмне үчүн? Түшүнө албайм, оюм туман, <br>
			Жайдарым шаракташып көп боз улан. <br>
			Майрамдап үйлөрүнө келип калса, <br>
			Күйөөсү, терс тиктөөчү жер алдынан. <br>
			Тек ишке, неге мынча күнүлөйт деп, <br>
			Бүбүшжан бүлк-бүлк этип күлө турган.<br>
			<br><br>
			Жыл учту, айлар акты, жазгы суудай, <br>
			Калкылдап канат каккан ак куулардай. <br>
			Кан күйгөн ата журттун чоң күнүнө <br>
			Багжандап Баян кетти мылтык кармай... <br>
			Журт сактоо, эл коргоону сүйүү менен <br>
			Ишенбей Бүбүшүнө зарлай... зарлай...<br>
			<br><br>
			Бүркүттөй мыкчый кармай ажалдарды, <br>
			Өлтүрүп, өпкөгө тээп тажаалдарды, <br>
			Ал жакта, кыргыз деген атын актап, <br>
			Эр Манас бабасынча кармаша алды. <br>
			Айсыз түн, көктө жылдыз толгон маалда, <br>
			Чабуулда оң бутунан жараланды...<br>
			<br><br>
			Козголбой үч ай жатты госпиталда, <br>
			Укмуштуу эң бир сонун чоң шаарда. <br>
			Өзүнүн бир боорундай алпештеген <br>
			Ак кыздар оң жагында, сол жагында, <br>
			Бир күнү күтүлбөгөн кабар келди, <br>
			Айлыңа жөнөйсүң деп эртең таңда.<br>
			<br><br>
			Баяндын санаасы ырбап, тынчы кетти, <br>
			Алыста тууган элин элестетти. <br>
			Андан соң... Бүбүш жары келе түшүп, <br>
			Зырп этип жүрөк учу тыз-тыз этти.<br>
			Жан эркем кантип жүрөт болду экен деп, <br>
			Оюнун токтор жерин минтип чечти.<br>
			<br><br>
			«Кат алдым, мен да жаздым улам-улам, <br>
			Ыр тиздим уйкаштырып курам-курам, <br>
			Барам деп, же барбайм деп белги айтпаймын, <br>
			Себеби: майып буттан үмүт кылгам, <br>
			Күтүп ал, тосуп ал деп кабар бербей, <br>
			Түн менен аңдып барып, карап турам...<br>
			<br><br>
			Бул кызык... кайталанбас бир гана учур, <br>
			Асыл жар же кирдүүдүр, же тунуктур. <br>
			Эмесе ачыктыгын билүү үчүн <br>
			Чалмасын арам ойдун таамайлап ур! <br>
			Ичиң тар, арамзасың, алтыным деп, <br>
			Жаш төгүп жалынчу эле Бүбүш кургур»...<br>
			<br><br>
			Жел тынып, түн термелип ак таң, атты, <br>
			Таң менен күн ойгонуп, нур таратты... <br>
			Баяндар машинадан түшөр замат, <br>
			Вокзалдын коңгуроосун эки какты. <br>
			Алдейлеп, жараланган баатырларды, <br>
			Күркүрөп күлүк поезд бара жатты.<br>
			<br><br>
			Жол узак... вагон ичи бака-шака, <br>
			Чолпондой жаш өспүрүм теңтуш бала. <br>
			Көргөнүн бир-бирине маек кылып, <br>
			Далайы оор жара, жеңил жара... <br>
			Туптуура тогузунчу күн дегенде <br>
			Кеч кире келип түштү Фрунзеге.<br>
			<br><br>
			Эртеси даңгыраган чоң кара жол, <br>
			Автобус зуу-зуу учат, тынбай оң-сол. <br>
			Бууданды тосуп туруп минген курдуу, <br>
			Бул жерде, тигил жерде, сунулган кол. <br>
			Жаңы эле Боом куйрук үзгөн кезде, <br>
			Көйкөлүп кең Ысык-Көл көрүндү ошол.<br>
			<br><br>
			Эх, жер ай... жерин эри сагынганбы?.. <br>
			Бошоңдоп анын муун тамырлары?<br>
			Кайран кол, эне жыттуу жер эмеспи, <br>
			Көзүнүн эки-үч тамчы жашы тамды. <br>
			Бах, десең... антпегенде анан кантет? <br>
			Көл чиркин анын жаны, анын багы.<br>
			<br><br>
			Көңүлү шат Баян бүгүн кеме ичинде, <br>
			Толкун жок... жумшак жылжып, илке, илке. <br>
			Ой-ойлойт, көзүн жумат, өмүр учат, <br>
			Кээде чоң, кээде болуп кипкичине. <br>
			Мына эми туулуп өскөн айлын көрдү <br>
			Май түнү айдын туура он бешинде.<br>
			<br><br>
			Пароход кайра жылды кош! деп эми, <br>
			Жаш келгин ылдам түшүп кала берди. <br>
			Жаңылбайм, үч чакырымдан алыс эмес, <br>
			Жер карап, дүкүйгөн бак тээ-тетиги. <br>
			Кантсе да киндик кесип, кирин жууган <br>
			Баяндын маркабаттуу бир боор жери.<br>
			<br><br>
			Урматтап жарга урунуп, көл шырпылдайт,<br> 
			Ак чабак, алга атылып, түн жаркылдайт. <br>
			Кайдадыр, көз жетпеген тереңдикте, <br>
			Канатын көлгө ургулап, каз каркылдайт. <br>
			Табият көк менен көл ортосунда <br>
			Өзүнчө селкинчек тээп, күлөт... ырдайт.<br>
			<br><br>
			Ах, кандай, рахатка бай майдын түнү, <br>
			Ак, кызыл, жашыл, сары түркүн гүлү. <br>
			Акынды өз көркүнө ашык кылып, <br>
			Сайраган сан кубулткан булбул үнү. <br>
			Баян дос үйү алдына келип турду <br>
			Ушундай эн бактылуу жакшы күнү.<br>
			<br><br>
			Айыл тынч, эч былк этпейт, кыймылдабайт,<br>
			Эй, ач! — деп, дабыштоого оозу барбайт.<br>
			Өз үйү, өз короосу, өз чарбагы,<br>
			Бирок ал, буларды анча көзүнө албайт.<br>
			Энтигип, терезеге кол калкалап,<br>
			Үй ичин, Бүбүш жарын шектүү карайт.<br>
			<br><br>
			...Караса, созулуңку жары жатат, <br>
			Ай тийип, ак жүзүнө болуп аппак, <br>
			О, шумдук, Баян азыр муну көрөт: <br>
			Он колун Бүбүшжанга арта таштап, <br>
			Мемирейт, ашыклыктын илебине <br>
			Кер мурут, кен далылуу бир азамат...<br>
			<br><br>
			Өңү өчүп, көтөрө албай бул укмушту, <br>
			Калтырап, каны кайнап, жүрөгү учту <br>
			Кийикке тырмак салган жолборс курдуу, <br>
			Тез жетип, жез тутканы катуу булкту! <br>
			Ачылып, тааныш начар каалгасы <br>
			Көзүнөн от чачырап тиктеп турду.<br>
			<br><br>
			Не кылат мындай кезде кандай айла? <br>
			Кол барбайт Отеллочо муунтууга, <br>
			Эрки бош Тегерандын бозою эмес, <br>
			Сүйүүнүн намысы үчүн уу жутууга. <br>
			Бул жигит күнөөнү түк кечпей турган <br>
			Сабырлуу, бирок кекчил кыргыз бала.<br>
			<br><br>
			«Заман март, же десең бар, бер деп кол сун, <br>
			Азаттык мансабынан, күндөн чоңсуң... <br>
			Андыктан бир-биринин көңлүн сыйлап, <br>
			Жаш-кары жыргалчылык балын сорсун... <br>
			Ак күнүн эрте булгап, кара кылган <br>
			Эси жок, Бүбүштөрдүн жолу болсун».<br>
			<br><br>
			Деп ойлоп, Баян жигит демин алды, <br>
			Калп сүйүү, калп күлкүгө кол булгады. <br>
			Бирок ал, кан ичинде чарчоо билбей, <br>
			Үйүндө чарчаганга ызаланды. <br>
			Май түнүн жары ордуна эркелетип, <br>
			Акырын, коңур жумшак ыр ырдады:<br>
			<br><br>
			«Сен элең, жандан кымбат ай жамалым, <br>
			Жаңылбай, жакшы тандап сүйгөн жарым. <br>
			Сен элең бай айылдын бакчасынан <br>
			Өлбөстүн суусун берген махабатым.<br>
			Алыстан азып келген жолоочуга <br>
			Бир ууртам суу берүүгө жарабадың»...<br>
			<br><br>
			Ырды угуп, ыргып турду сулуу Бүбүш, <br>
			Чүрөктөй сымбаты артык бою күмүш, <br>
			Бер жакта Баян турат күлүмсүрөп, <br>
			Ишенбейт... уйкулуу көз, көргөндөй түш. <br>
			Тааныды, күйөөсү экен өбөт, ыйлайт... <br>
			Бирок ал боюн тартат, анткор күлүш.	<br>
			<br><br>
			Түшүнбөйт, Бүбүш буга, таң калгандай, <br>
			Жалынат жароокерсип жаны калбай. <br>
			Кучактайт, сүйөт кысат жыттайт, ыйлайт, <br>
			Эң таттуу сөздөрдү айтып жаш баладай. <br>
			Унчукпайт Баян көзү канга толот, <br>
			Кер мурут азаматты карай, карай.<br>
			<br><br>
			Кой Бүбүш, жалган ыйлап, жалган күлбө,<br> 
			Бар болсо, кылдай чындык жүрөгүңдө. <br>
			Дүйнөгө бир келүү бар, ак жашоо бар, <br>
			Экөө эмес, таза сүйүү жалгыз бирөө! <br>
			Уят жок, сенде бет жок, жарың экөө, <br>
			Бирөө мен, бирөө менин төшөгүмдө!<br>
			<br><br>
			Жаш Бүбүш байкоо бербей, күлөт ха... ха... <br>
			«Таарынба, койчу алтыным, жок кепти айтпа!» <br>
			Ачуулу Баян анда ого бетер, «Таарынба!» <br>
			Бу кандайча таарынбаска?! Бүбүшжан: <br>
			«Баян келди амандаш», — дейт, <br>
			Баягы уктап жаткан азаматка.<br>
			<br><br>
			Ал жигит, калдаң-кулдаң тура калып, <br>
			«Я... я» ... лап, бүтүк көзүн жумуп, ачып,<br> 
			«Аманбы, кагылайын абаке? — деп, <br>
			Умтулат, алп көкүрөк койнун жазып, <br>
			«Тарт ары, менин сендей иним жок!» — деп, <br>
			Чегинет Баян боюн ала качып.<br>
			<br><br>
			Кер мурут чоң каккы жеп, абдан сынып, <br>
			Баяндын кыялынан эси чыгып,<br>
			«Абаке, иниңмин деп айткан ким бар? <br>
			Деги айтор жакыныңмын иши кылып, <br>
			Кандайча тааныбайсың»... — деген кезде, <br>
			Бүбүшжан кыт-кыт күлөт бетин чымчып:<br>
			<br><br>
			«А... кокуй, катаны эми билбедимби,<br> 
			Карачы күзгүдөн өз иреңиңди, <br>
			Сен Баян, жан урматым, менин бактым,<br> 
			Байкабай эркекпи деп ишендиңби? <br>
			Көңүлүңдү ач...Бул бир жаш кыз, сага тааныш, <br>
			Сеники үстүндөгү кийген кийми». <br>
			<br><br>
			«Менде айып, байкабаган, абакежан, <br>
			Айылда чоң той болуп, эң кеч кайткам. <br>
			Чарчоодон жана катуу иш кылуудан <br>
			Жуунбай ошол бойдон жатып калгам... <br>
			Кел аба, кайра баштап көрүшөм»,— дейт, <br>
			Караса тракторист чоң Батмажан.<br>
			<br><br>
			Бул кезде жаш Баянды шаттык басат, <br>
			Ааламга сыйбоочудай, толкуйт, ташат. <br>
			Жоготкон жогун тапкан бактылуудай, <br>
			Жалжалын кубанычтуу өбөт, шашат.<br>
			 Сүйүүдөй таза, таттуу, май түнүндө <br>
			Бул үчөө алмак-салмак кучакташат.<br>
			<br><br>
			Сагыныч бир азыраак тараган соң,<br>
			Батмадан Баян сурайт, мунусу оң,<br>
			«Эмне үчүн сен эркекче кийиндиң?» — дейт.<br>
			Батма айтат: «Сага арнашып оюн койгон,<br>
			Оюнда жигит ролу кемчил болуп,<br>
			Анан мен арга жоктон эркек болгом»...<br>
			<br><br>
			Кандайча мага арналган? — дейт жаш Баян, <br>
			Батма анда: «Кабар келди Москвадан, <br>
			«Ата журт орденинин биринчиси, <br>
			Бозоев Баянга деп так жазылган» <br>
			Кубаныч кайра басып бул үчөөнү, <br>
			Өбүшөт, кучакташат, улам-улам.<br>
			<br><br>
			Май түнү көзүн жумат, уяң карап, <br>
			Атар таң коңгуроосун шыңгыр кагат. <br>
			«Коём деп ишенбестик адатымды»... <br>
			Жаш Баян каталыгын мойнуна алат, <br>
			Ушинтип, нечен түрлүү сындоо алдында <br>
			Кымбаттуу кызык күндөр өтүп жатат.<br>
			<br><br>
			Ошентсин, өтсүн күндөр чебер, кылдат, <br>
			Заманга адамдык парс, эмгек кылмак. <br>
			Жөн гана биздин күндүн бир адамы <br>
			Каарман Баянга даңк, Баянга урмат! <br>
			Себеби Ата журтун сүйө билди, <br>
			Ата журт бардыгынан таттуу-кымбат!<br>
			<br><br>
			Урматтап, жарга урунуп көл шарпылдайт, <br>
			Ак чабак айга атылып түн жаркылдайт, <br>
			Кайдадыр көз жетпеген тереңдикте <br>
			Канатын көлгө ургулап, каз каркылдайт... <br>
			Табият көк менен көл ортосунда <br>
			Өзүнчө селкинчек тээп, күлөт, ырдайт... <br>
		</p>
	</div>
	<div class="dwn">
		<button><a href="https://t.me/kirgizadabiyati10klass/24">Файлды көчүрүү</a></button>
	</div>
</body>
</html>