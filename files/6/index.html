<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="css/style.css">

	<!-- FONTS -->
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat:wght@100;400&display=swap" rel="stylesheet">
	
	<title>Жаныл Мырза</title>
</head>
<body>
	<header>
		<h1>Жаныл Мырза</h1>
	</header><hr>
	<div class="main">
		<p>	                          
						  <b>I</b><br>
			...Өткөндүн максат эмес айтуу баарын,<br> 
			Айтууга терип баарын, жетпес да алым. <br>
			Комуздун үч кылы өзү алдейлесин, <br>
			Басканда сары убайым, санаа жарым. <br>
			Тереңге кумарданган киши болсо, <br>
			Тыңшасын тереңирээк комуз зарын. <br>
			Жол тозгон эрме чөлдө саятчыга, <br>
			Сүйлөсүн долу комуз Жаңыл жайын...<br>
			<br><br>
			Тартты да насыбайын кончтон алып, <br>
			Какшанды керип, толгоп, күүсүн чалып. <br>
			Бетинен Ысык-Көлдүн толкун токтоп, <br>
			Карашты ак балыктар көзүн салып. <br>
			Жоготуп убайымдуу көз карашын, <br>
			Ак Ай да күү тыңшады нурун чачып. <br>
			Боорунда Ала-Тоонун алтын булак <br>
			Чыдабай ал да ырдады үн алышып...<br>
			<br><br>
				          <b>II</b><br>
			Боорунда Ала-Тоонун кимдер болгон?<br>
			Эркиндеп кимдер көчүп, кимдер конгон?<br>
			Балпайып, бай-байбиче ырыс күтүп,<br>
			Жайылып этек-жеңи кимдер оңгон?<br>
			Бейпилде, берекеде жаткан элди<br>
			Баш болуп, башын кармап ким колдогон?<br>
			Жери күр, эли түгүл жаткан болсо,<br>
			Ак муздан неге Ала-Too селде оронгон?...<br>
			<br><br>
			Боорунда Ала-Тоонун жел ойногон, <br>
			Жел менен эркин кыргыз эл ойногон. <br>
			Балпайып бай-байбиче ырыс күтүп,<br>
			Жайылып этек, жеңи куунап оңгон. <br>
			Бейпилде, берекеде жаткан элди <br>
			Бүтүмгө чыбык кырккан бий колдогон. <br>
			Бийлери берекелүү куруган соң,<br>
			Башына Ала-Тоонун ак боёлгон.<br>
			<br><br>
			Калың журт мисалга алса бийдин бирин, <br>
			Биринчи кезекке алат Тагай бийин. <br>
			Заманын Тагай бийдин айтып, айтып, <br>
			Кетирет ошо менен көңүл кирин. <br>
			Өзгөчө узун сабак сөздү айтышат, <br>
			«Акылы болуптур — деп, жандан ирим», <br>
			Тагайдын урпактары: Түлкү, Үчүкө, <br>
			Сүйлөнөт булардан соң Жаңыл кийин.<br>
			<br><br>
			Күндөрүн Түлкү, Үчүкө кимдер болгон <br>
			Күндөргө салыштырып болжолдогон. <br>
			Ал күндөр теңештирбес тизгинсиз күн, <br>
			Кур жүргөн кулан менен бирге ойногон. <br>
			Эриккен эр тилеги ал күндөрдө <br>
			Өзүнө максат кылып жолго койгон. <br>
			Серпишмек, бак жеңишмек баатыр менен <br>
			Менменсип чыгып турган оңдон, солдон.<br>
			<br><br>
			Бир тууган Түлкү, Үчүкө ири жүрөк, <br>
			Сүрдөбөй сүрдүүлөргө сунган билек. <br>
			Максатты эрдик менен актап алуу <br>
			Мурунтан аларда да өткөн тилек. <br>
			Бирок да бардык тилек өз ордунан <br>
			Эч качан чыкмак эмес жүргөн тилеп. <br>
			Бирөөнүн зоболосу көтөрүлсө,<br>
			Бирөөнүн ташын кетмек четке шилеп.<br>
			<br><br>
			Жаз күнү эл жайлоого көчүп жатты, <br>
			Эл менен Түлкү үйү да жүгүн артты. <br>
			Ал күнү атка минген Түлкү үйдө жок, <br>
			Жүк артты, келинчеги токуду атты. <br>
			Бирок да же унутту, же атайы <br>
			Алданып иштеген жок бир кызматты. <br>
			Озунуп кайненесин атказбастан, <br>
			Бешигин энди дагы жолго тартты.<br>
			<br><br>
			Турмушта чоң маселе кары баркы,<br> 
			Сыйламак жаш карысын элдин салты. <br>
			Өзгөчө ата, энесин көп сыйласа, <br>
			Жайылмак ошо менен бала даңкы. <br>
			Бирок да уул төрөсө мурункудан <br>
			Турмушка салмактанмак катын баркы. <br>
			Дурус ал жаш сыйласын, урматтасын, <br>
			Болбосун карынын да бузук алкы.<br>
			<br><br>
			Калың көч чубалжыган тоого карап, <br>
			Сулуу көч кызыл-тазыл салган жарык. <br>
			Алды, арты өңү сулуу, жыбыр, жыбыр, <br>
			Бараткан жылкы чубап, кой чуркурап. <br>
			Кең талаа уккулуктуу күүгө толуп, <br>
			Ботосун боздой, боздой төө буркурап.<br>
			Жан тойгус сулуулукту кошоматтап, <br>
			Байланган көөкөр, конок шарак-шурак.<br>
			<br><br>
			Болгондо Түлкү келди бешим убак, <br>
			Какшанды көч үстүнөн кемпир кер жаак: <br>
			«Колунан баланы ал да балам болсоң, <br>
			Жоготкун көч үстүнөн кетсин бейбак». <br>
			Жубайын ат, тоо менен жолго салды, <br>
			Алмакка энесинин сүтүн актап. <br>
			Гүйүнүн болгон чатак сураган жок, <br>
			Калды да капалыгын ичке сактап.<br>
			<br><br>
			Ошондо жетим калган ушу Тынай, <br>
			Чонойгон эмчек эмбей, ыйлай-сыктай. <br>
			Жалындай жар ортосу муз турбайбы, <br>
			Иштесе зулум тагдыр так ушундай. <br>
			Алган жок Түлкү кабыл үйлөнүүнү, <br>
			Айтса да тентуштары нече курдай <br>
			Жаш жүрөк күйүп жанып, аза күттү, <br>
			Сыр айтпай, тартып убай эки жылдай...<br>
			<br><br>
			Маселен, кандай жакшы жазгы учуру, <br>
			Түшкөндө жашыл гүлгө күндүн нуру. <br>
			Жоготуп жаздын чөбү, жашыл гүлүн,<br> 
			Багынат күз келгенде учуп сүрү.<br>
			Байкасак, акыл жеткис тан, каларлык,<br> 
			Экен го табийгатта миң кубулуу. <br>
			Баарына кожосунган адам уулу <br>
			Турбайбы ал да эрксиз турмуш кулу.<br>
			<br><br>
			Отуруп Түлкү узакка аза күтүү,<br> 
			Үзүксүз ойлор-ойлор күндөр өттү. <br>
			Жаңылып катын албай кайгы менен,<br> 
			Өмүрдү оздурмакка ойлор кечти. <br>
			Түлкүнү акырында турмуш жеңип, <br>
			Саргарткан табышмакты Жаңыл чечти. <br>
			Какшаалда хандык курган кыз Жаңылды <br>
			Алууга катындыкка ойго кетти.<br>
			<br><br>
			Алганда кыз Жанылды кудаламак, <br>
			Ою жок ат чаптырып, той жасамак. <br>
			Жаңылды алар болсо кудалабай, <br>
			Майданда багын басып, жеңип алмак.<br> 
			Болбосо эки колун тең басынып, <br>
			Майдан да Жаңыл кызга бак алдырмак. <br>
			Басынса, бул майданда түбөлүк жок, <br>
			Огунан он саамайдын казаланмак.<br>
			<br><br>
			Бир күнү Түлкү эрлерге акыл салды, <br>
			Үчүкө, Атагозу, Чабакты алды. <br>
			Сынчысы Шырдакбектин ачык көздүү <br>
			Кеңешке калтырылбай ал да барды. <br>
			Эл көрбөй эки жылдай жаткан <br>
			Түлкү Эрлерге саймедиреп айтты арманды. <br>
			Эрлерден сынчы жакка сөз көчкөн соң <br>
			Кеп урду түш көргөндөй, ачпай балды.<br>
			<br><br>
			Жаңылды эч бир адам жеңе албас да, <br>
			Жаңыл кыз эч бир жандан жеңилбес да. <br>
			Такалып, жалгыз Жаңыл санашардык, <br>
			Элде бар мен билгенден бир жат бала. <br>
			Чоңойсо ошол бала, Жаңыл колдо, <br>
			Табылбас мындан башка эч бир айла. <br>
			Уузуна кысыр уйдун жан күтөрбү? <br>
			Баатырлар барабыз деп камданууда...<br>
			<br><br>
			Баатырлар ашыгычтап ишин чамдап, <br>
			Мыктылап кийинишип, жарак камдап. <br>
			Байланып азык-кече жан жанына, <br>
			Жылкыдан ат жаратып, минип тандап, <br>
			Төрт баатыр жолго түшүп аяндады: <br>
			Үчүкө, Атагозу, Түлкү, Чабак. <br>
			Какшаалдан карга учурбай дирилдеткен, <br>
			Ким эле ошо кезде Жаңыл бейбак?<br>
			<br><br>
			Жаңыл кыз эрдин эри, шердин шери, <br>
			Жаңылдан далай эрдин сынган бели. <br>
			Кир жууган, киндик кескен кичинеден <br>
			Какшаал-Тоо — кыз Жаңылдын тууган жери. <br>
			Какшаалда кайгысы жок, көчүп-конуп, <br>
			Эркиндеп мал өстүргөн ойгут эли. <br>
			Ойгуттун жаны — Жаңыл, каны — Жаңыл <br>
			Чытырап так ошондо толгон кези.<br>
			<br><br>
			Жаңылда кандык курган так болбогон, <br>
			Андайга өзү дагы кол созбогон. <br>
			Жаралган жандан өзгө бир мүнөздүү <br>
			Беш күндүк өмүр жолун башка ойлогон. <br>
			Кийинип эр кийимин, чачын түйүп, <br>
			Жүргөн соң Мырза деген эл ат койгон. <br>
			Кесиби: бүркүт салып, ит агытып, <br>
			Жаа тартып, оюн ойноп, той тойлогон.<br>
			<br><br>
			Жаңылды алабыз деп чаңдап келген, <br>
			Дамалуу далай баатыр кол сермеген. <br>
			Келгенден бири жетпей максатына, <br>
			Жебеден куш тилиндей жанын берген. <br>
			Азуулу ат, баштуу азамат арманы зор <br>
			Кайтууга туз буюрбай тууган элден. <br>
			Жаңыл кыз — желге сырдаш, эрк баласы, <br>
			Жаа тартып, ит агытып жүрө берген...<br>
			<br><br>
			Чынында жан тилеги эркке чапмак, <br>
			Жан — эркин, кайда болсо эркин жатмак. <br>
			Бийик тоо, тунук аба жан жемиши, <br>
			Жаа тартмак, кийик көздөп, ит агытмак.<br>
			Көксөгөн жан тилеги орундалса, <br>
			Болгону эмес бекен кыбла төрт жак! <br>
			Жаа тарткан, жан жыргаткан Жаныл кайда? <br>
			Барган күн биздин төрт эр жаңы талап.<br>
			<br><br>
			Ал күнү адетинче Жаңыл анда, <br>
			Ээрчитип Кертайганын алып жанга. <br>
			Көбүнчө жаш өмүрүн тоодо өстүргөн,<br> 
			Турбаса эл ичинде анда-санда, <br>
			Болгондо бешим мезгил жылкы тийген, <br>
			Карабай баатырлар да келер таңга. <br>
			Жоо келди, жылкы алынды деген кабар, <br>
			Жаңылга келип тийген күн батканда.<br>
			<br><br>
			Түн кирди. Жылдыз толду. Жаңыл жолдо. <br>
			Атууга даярдаган жебе колдо. <br>
			Ээлигип минген азоо келе жатты, <br>
			Бурулбай, дир-дир кагып оңго-солго. <br>
			Бир укмуш баштачудай арс-арс үрүп, <br>
			Кертайган бирге чыккан сапар жолго. <br>
			Кол талый, тизгин бошоп калган кезде, <br>
			Жанган от жар алдынан көрдү ошондо.<br>
			<br><br>
			Токтоду. Жаңыл түштү, атын байлап. <br>
			Карады жар башынан отту абайлап. <br>
			Жамбаштап өңчөй баатыр жаткан экен, <br>
			Ортодо таш кордосу бор-бор кайнап. <br>
			Олжолоп алып кайткан көп жылкыны <br>
			Ийрилтип туюк жарга салган камап. <br>
			Экенин Түлкү, Үчүкө тааныган сон, <br>
			Жаңыл кыз жар башында турду сынап.<br>
			<br><br>
			Сындады эрдин баарын бирден санап, <br>
			Үчүкө, Атагозу, өттү Чабак, <br>
			Түлкүдөн сын тайгылып, кемтик таппай, <br>
			Толкундап түшкөн кезде чын махабат. <br>
			Кер тайган илгертеден канга жолдуу <br>
			Шимшилеп кирип барды от жакалап. <br>
			«Канчыктын Кертайганы...» деди Түлкү, <br>
			Мөндүрдөй тарткан жебе тийди шак-шак!<br>
			<br><br>
			МАХАБАТ — тозок оту балбылдаган, <br>
			Ким кызып, илебине албырбаган, <br>
			МАХАБАТ — кырдан качкан кызыл түлкү, <br>
			Бүркүттү ташка согуп алдырбаган, <br>
			МАХАБАТ — турагы жок соккон шамал, <br>
			Мойнуна түргөн чалма салдырбаган. <br>
			МАХАБАТ — чырга тарткан күлүк закым, <br>
			Кол созгон талапкерге карматпаган.<br>
			<br><br>
			Төрт баатыр коломтодо канга толуп,<br> 
			Жатышты жан бере албай алек болуп. <br>
			Митедей мизилдетип соруп жатты, <br>
			Эзелден көрбөгөн жер канга тоюп, <br>
			Жаңыл кыз бир аздан соң түшүп келди, <br>
			Турду да жар башында ой ойлонуп. <br>
			Түлкүгө жанталашкан сөз сүйлөдү, <br>
			Сеңселтип саамай чачын жайып коюп.<br>
			<br><br>
			— Түлкү шер,<br>
			... мен канчыкмын мойнума алам, <br>
			Сөзүң ак, айтканың жөн чын деп табам, <br>
			Бирок да канчык, дөбөт ким экенин <br>
			Энчилеп болбойт бекен мындай майдан. <br>
			Сен эмес жалгыз келип энчи үлөшкөн, <br>
			Энчисин бөлө кеткен далай адам. <br>
			Жалындуу махабатым сени тапты, <br>
			Сени ойлой, эки сүйбөй, чыксын бир жан!..<br>
			<br><br>
			Түлкүнүн болот кездик чечип алып, <br>
			Жиберди атын отко, ташка барып. <br>
			Олтурду аккан канды, чыккан жанды<br>
			Көзүнө элестетип, кыялданып. <br>
			Үстүнөн тон, күрпөсүн сыйрып таштап, <br>
			Жер жүзү жарык болду, таң агарып. <br>
			Ким сүйүп жетише албай, ким өлгөнүн <br>
			Таң жели жомоктоду күүгө салып.<br>
			<br><br>
			Күн чыгып, жер жүзүнө нурун чачты, <br>
			Тыйылды жомокчу жел, үнүн басты.<br>
			Жаңыл да түпсүз ойго башын бербей, <br>
			Аттанып элге карай жолун тартты. <br>
			Жатышты жар алдында төрт азамат, <br>
			Жоготуп жомокчулар жоктор батты. <br>
			Эрте-кеч эр тарыхын жел баяндап, <br>
			Муңдуулап угуучуга сүйлөй жатты.<br>
		</p>
	</div>
	<div class="dwn">
		<button><a href="https://t.me/kirgizadabiyati10klass/19">Файлды көчүрүү</a></button>
	</div>
</body>
</html>