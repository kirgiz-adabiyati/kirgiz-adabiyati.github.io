<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1.0">


	<!-- FONTS -->
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat:wght@100;400&display=swap" rel="stylesheet">
	<link rel="stylesheet" href="css/style.css">
	<title>Евгений Онегин</title>
</head>
<body>
	<header>
		<h1>(Романдан үзүндүлөр)<br>
			БИРИНЧИ ГЛАВА
		</h1>
	</header><hr>
	<div class="main">
		<p class="kkki"><i>
			Өмүрдү кууп жетсем дейт,<br> 
			Өзөктү өрттөп өтсөм дейт. <br> 
			Князь Вяземский.
		</i></p>
		<p class="grlemlt" style="text-align: center;">
			<h4>I</h4>
			«Адатка бек абам жоругу: <br>
			Алдан тайып дартка чалдыкса, <br>
			Отургун дейт сыйлап ооруну, <br>
			Ойлой албай мындан артыкча. <br>
			Бирөөлөргө сабак өрнөгү, <br>
			Бирок кыйын болсоң эрмеги: <br>
			Карыш жылбай күн-түн дарылап, <br>
			Камыккандан көөдөн жарылат! <br>
			Жазасын бир жейсиң кургурум, <br>
			Жаннат карай кетчү ноокастын, <br>
			Башын ондоп, ташып оокатын, <br>
			Баккан кезиң — баасыз кулдугуң.<br> 
			Шуу үшкүрүп ичтен айтаарың: <br>
			Качан алат алчу шайтаның!» <br>
			<br>
			<h4>II</h4>
			Деп ойлоду шойком — жаш жигит, <br>
			Түшкөн кире сызып баратты.  <br>
			Тагдыр жазган мурас маш тийип,  <br>
			Таалайына жаңы таң атты.  <br>
			Людмиланын жана Русландын  <br>
			Жан шериги!Ушул дастандын  <br>
			Каарманын сизге дааналап  <br>
			Таанытайын, болсо мархабат: <br>
			Онегиним, асыл жолдошум,  <br>
			Туулуп-өстү Нева жээгинде.  <br>
			Жүргөндүрсүз анда сейилде,  <br>
			Же сиздин ал мекен болбосун?  <br>
			Мен да жүргөм бир кез кыялдуу,  <br>
			Бирок мага ал жак зыяндуу .  <br>
				<br>
			<h4>III</h4>
			Казна ишинен бошоп атасы, <br>
			Карыз менен жүрдү чачтан көп.<br>
			Үчтөн зоок жылда жасачу, <br>
			Жакырланды шапар тебем деп.<br> 
			Евгенийге тагдыр ак санап, <br>
			Адегенде Мадам акмалап,<br>
			Баккан анан Мосьё асырап,<br> 
			Бала тентек, бирок жакшыраак <br>
			Көңүлүнө карай көз салып <br>
			Таалим берген Мосьё сабагы, <br>
			Таарынтпастан эрке баланы<br>
			Ынандырган куудул сөз салып.<br> 
			Шоктук кылса жумшак сооротуп, <br>
			Алып барчу бакка ойнотуп. <br>
			<h4>IV</h4>
			Евгенийдин тентек курагы, <br>
			Аяк таштап бозой дооруна. <br>
			Толкуганда үмүт кыялы, <br>
			Таалимчини салды жолуна.   <br>                         
			Эрки менен болду боз бала, <br>
			Чач койдурду жаңы модада. <br>
			Лондондукча кийип оолуга, <br>
			Аралашты ак сөөк коомуна. <br>
			Французча нагыз үйрөнүп, <br>
			Жаза билип, суудай сүйлөөчү. <br>
			Мазурканы таптак бийлөөчү, <br>
			Таазим этип, сыпаа ийменип. <br>
			Төрөлөргө жагып анысы, <br>
			Жигит экен дешти баарысы.<br> 
			<br><br><i>Заметка: 
			«Евгений Онегин» романына Дмитрий Велюкин тарткан сүрөт.</i>
			<br>
			<h4>V</h4>
			Бир аз окуп көпкө умсунбай, <br>
			Билимдүүлүк жактан чалабыз. <br>
			Тарбиябыз биздин ушундай, <br>
			Үлпөттөрдөн атак алабыз. <br>
			А Евгений элдин оюнча,<br>
			 (Сынчылардын баасы боюнча), <br>
			Жакшы окумал делген жан эле, <br>
			Багы берген шык да бар эле: <br>
			Камаарабай кылдат келтирет, <br>
			Кабарында аркыл сөз болсо, <br>
			Талаштарга кокус кез болсо, <br>
			Тап билгизбей турчу мелтиреп. <br>
			Аялзатын сынап көз менен,<br>
			Боорун эзчү куудул сөз менен.<br>
			<h4>VII</h4>
			Кумарланткан турмуш күүлөрүн, <br>
			Куштар болуп анча сүйбөгөн. <br>
			Ямб, хорей — ырдын түрлөрүн, <br>
			Биз сыяктуу айра билбеген. <br>
			Жактырбаган Гомер, Феокритти, <br>
			Жакшы көргөн Адам Смитти. <br>
			Самаганы терең саясат,<br> 
			Саясатты кыйла талашат: <br>
			Мамлекеттин кантип байырын, <br>
			Жөн продукт колдо барында, <br>
			Алтын үчүн анча камылга <br>
			Неге болбойт? Билчү дайынын. <br>
			Атасына бул ой алыс-жат, <br>
			Бере берчү жерин карыздап. <br>
			<h4>X</h4>
			Митаам өстү мырза жашынан,<br> 
			Кээде түнт да, кээде ичи тар. <br>
			Кээде калпы чындай ашынган, <br>
			Кээде болуп жалган кападар. <br>
			Кээде сергек, кээде текебер, <br>
			Кээде баёо, кээде эң чебер. <br>
			Кээде момун кеп-сөз билбеген, <br>
			Кээде чечен чексиз сүйлөгөн <br>
			Эң сак карап сүйүү катына, <br>
			Жалгыз сени жандай сүйөм деп, <br>
			Сен болбосоң отко күйөм деп, <br>
			Жазгандары ширин, татына. <br>
			Уяң карап укмуш имерчү, <br>
			Керек болсо ыйлап жиберчү.<br>
			<h4>XV</h4>
			Туралекте кээде таң эртең, <br>
			Тук-тук кагып малай кат берет. <br>
			Чакырыкпы? Ооба. Рас экен, <br>
			Үч чакырык. Үчөө үч бөлөк. <br>
			Бала тою, кечки сайран бар, <br>
			Кайсынысын мурда тандайт ал? <br>
			Баштаар жагын менден сураба, <br>
			Барат го дейм ага, буга да. <br>
			Ага дейре таңкы кийминде, <br>
			Боливарын кийип башына,   <br>                          
			Жүрүп кетет бакка ашыга,  <br>  
			Жүзүн желдеп, сергип келүүгө.<br>
			Чөнтөк сааты түшкү тамакты<br>
			Каккычакты жүрмөй адаты.<br>
			<br>
			<h4>XVI</h4>                                       
			Кеч киргенде түшүп чанага,   <br>                      
			«Кеттик, кана!» — деген үн чыгат.<br> 	
			Бубак тоңуп кундуз жакага, 	 <br>         
			Буулуккандай аяз күч чыңап...<br> 
			Талон жакка тартат жол эбин, <br>
			Анда күтөт досу Каверин. <br>
			Кирип барат: кепкек атылат, <br>
			Шарап жайнайт шыпка чачырап. <br>
			Даяр болот шүүшүн эт тамак, <br>
			Трюфли — салат жана башка да...<br> 
			Французча миң кыл ашкана, <br>
			Мурдуң жарат мудаа көп тамак. <br>
			Лимбург сыры, пирог, ананас <br>
			Шарап менен келет аралаш.	<br>
			<h4>XVII</h4>
			Жана сокмок дагы бир бокал,<br> 
			Жаңы келген котлет астына.<br>
			Качан экен балет байкап ал,<br> 
			Какты сааты көңүл азгыра. <br>
			Театрдын ал бир сырттаны, <br>
			Колтугунда артист-кыздары, <br>
			Кадырмандуу кулис жигити, <br>
			Секетинде дайым үмүтү. <br>
			Ошондуктан келип эсине <br>
			Театрга сызып жөнөдү. <br>
			Көйрөңдүктүн ал бир өнөгү, <br>
			Көрүнүшкө элдин көзүнө, <br>
			«Моина!» — деп үнүн көтөрө, <br>
			Кыйкырууну сүйчү өтө эле.<br>
			<h4>XXI</h4>
			Кол чабууда кирет Онегин,<br> 
			Буттарынан аттап көп элдин.<br> 
			Тарта коюп кош көз айнегин, <br>
			Караганы жалаң кыз-келин. <br>
			Ярустарды тиктеп тигиле, <br>
			Көз жүгүртөт чырай, киймине. <br>
			Бир да бири толбой сынына, <br>
			Төрөлөргө ызаат кылды да,<br>
			Бурду жүзүн сахна тарапка, <br>
			Бирок көңүл букка чөмүлөт, <br>
			Балет жакпай ичтен сөгүнөт: <br>
			«Жооп бербейт соңку талапка, <br>
			Бирди гана бийлөө адатпы? <br>
			Дидло деле акыр тажатты».<br>
			<h4>XXII</h4>
			Али бүтпөй сахна дүңгүрөп,<br>
			Чарк урушат жылан, жин, кайып. <br>
			А малайлар чарчоо үргүлөп, <br>
			Ээсин күтөт сыртта муңайып. <br>
			Али деле шыбыш, жөтөлмөй, <br>
			Кол чабылып, уу-дуу көтөрмөй. <br>
			Театрдын ичи-сыртында, <br>
			Шамдар жанат түрлүү бурчунда. <br>
			Чыйрыккан ат силкип денесин, <br>
			Ооздугун чайнап кошкурат. <br>
			Отту айлана чогуу олтурат, <br>
			Аткошчулар сөгүп төрөсүн. <br>
			«Үйгө!» — деди чыгып Онегин. <br>
			Кийиш үчүн балга бөлөгүн. <br>
		</p>
	</div>
	<div class="dwn">
		<button><a href="https://t.me/kirgizadabiyati10klass/18">Файлды көчүрүү</a></button>
	</div>
</body>
</html>