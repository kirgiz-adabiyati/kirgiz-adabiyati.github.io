<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="css/style.css">

	<!-- FONTS -->
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat:wght@100;400&display=swap" rel="stylesheet">
	
	<title>КАНДУУ ЖЫЛДАР (романдан үзүндү)</title>
</head>
<body>
	<header>
		<h1>КАНДУУ ЖЫЛДАР<br>
		  (романдан үзүндү)
		</h1>
	</header><hr>
	<div class="main">
		<h2>ӨМҮР ЖОЛУ</h2>
		<p>
						  <b>I</b><br>
			Качкындын алдуулары башын курап,<br>
			Келишти Алымкулдун алын сурап.<br>
			Кары да, кара сакал, жигит да бар,<br>
			Тулгада соргок казан кайнап турат.<br>
			<br><br>
			Туш-тушка кымын ыргып жабалактап,<br>
			Умтулат жалын көккө чабалактап.<br>
			Чартылдап күйүп жаткан арчаларды,<br>
			Меймандар бир кезекте өттү мактап.<br>
			<br><br>
			Сөз болду кезегинде жомоктордон,<br>
			Сөз болду эрдин жайы жомоктолгон.<br>
			Сөз болду байыркыда өтүп кеткен,<br>
			Манастан кыргыздарга омок болгон.<br>
			<br><br>
			Ошондо Ыйса кары айтты «Манас»,<br>
			Болгонун сүрөттөдү кандай талаш.<br>
			Кыскартып чоӊ казатты бүткөн кезде,<br>
			«Манастын жери, - деди – Текес Талас»<br>
			<br><br>
			Бажактап, кара сакал тилин безеп –<br>
			Бабасын кыргыздардын кылып эсеп.<br>
			Бир кезде «өмүрүӊдү сүйлөп бер деп,<br>
			Өтүндү, Алымкулга берди кезек.<br>
			<br><br>
			Алымкул үнсүз ойго баткан эле,<br>
			Лаззатын чебер сөздүн таткан эле.<br>
			Манасты жандап жүргөн Сыргак өӊдүү,<br>
			Ой менен кошо бара жаткан эле.<br>
			<br><br>
			Обдулуп чыканактап жал-жал карап,<br>
			«Карыя менде болсун кандай санат.<br>
			Манасты тыӊшап жатып өлүп кетсем,<br>
			Армансыз болор элем атаганат…<br>
			<br><br>
			Менде жок таӊыркатар өмүр баян,<br>
			Жашымдан чагып кирди жылан-чаян.<br>
			Эрмекти менсиз эле өткөрсөӊөр,<br>
			Силер го таянганым менин саям!!.<br>
			<br><br>
			Ойлоно кыдырата элди байкап,<br>
			Түпөктөй чоӊ сакалын улам жайкап:<br>
			«Жок, балам өмүрүӊдү сүйлөп бергин,<br>
			Буйтаба эл кааласа башты чайкап».<br>
			<br><br>
			Обдулуп ичкеретип чычаланы:<br>
			«Сүйлө дейт кыйналбасаӊ» Ыйса кары.<br>
			Өзүӊө бөтөн кызык болбосо да,<br>
			Айткызуу көпчүлүктүн ыктыяры.<br>
			<br><br>
			Туш-туштан айтыӊыз деп жабалактап,<br>
			Бир жигит кумтулантты ордун баптап.<br>
			Алымкул айтпай турган өмүр жолун,<br>
			Мындайча жай сүйлөдү чыканактап:<br>
			<br><br>
			Быйыл мен жыйырма бешке бара жатам,<br>
			Кезимде балтыр бешик өлгөн апам.<br>
			Жетимде – жетим калдым атамдан да,<br>
			Болуптур жалгыз агам – атам-апам. <br>
			<br><br>
			Жашымда болсом керек өтө тентек,<br>
			Ыйлашты, ойноп өскөн далай жөнтөк.<br>
			Алтымда бир молдого атам берген,<br>
			Ал чиркин казап эле, кара келтек.<br>
			<br><br>
			Окудум алты жылы болдум зерек,<br>
			Төрт бала жакшы окуду менден бөлөк.<br>
			Алардын бири Жунуш, бири Жапар,<br>
			Абылым кыйындыкта болду жөлөк.<br>
			<br><br>
			Төртүнчү Ашым эле эпсиз кербез,<br>
			Атасы адам эле теӊдик бербес.<br>
			Мээримсиз, издегени чатак эле,<br>
			Бир киши болгон эмес ага теӊдеш.<br>
			<br><br>
			Күн өттү, окуу дагы жолдо калды,<br>
			Чарбабыз орто болчу, тарттык жарды.<br>
			Жакшы атын, киймин мага тыӊдап берип,<br>
			Агабыз ашка, тойго жүрбөй калды.<br>
			<br><br>
			Көп жүрүп араладым далай жыйын,<br>
			Көзүмдөн өтө берди далай кыйын.<br>
			Биларман, ойлуу кары, ырчы чечен.<br>
			Ар качан көрүп жүрдү элдин сыйын.<br>
			<br><br>
			Көп көрдүм, түркүм түрдө бүтүмдөрдү,<br>
			Жок жала, бүлдүрөшөт бүтүндөрдү.<br>
			Бийлери  күмүш мөөрүн баса койсо,<br>
			Ким болсун, кыӊ дебестен бүтүн көндү.<br>
			<br><br>
			Башында самым жетпей болдум сенек,<br>
			Кандайча ушундай деп алек-челек.<br>
			Жадаса уландардын арасынан,<br>
			Байкалды анда-санда кыткыл дарек.<br>
			<br><br>
			Балдары билармандын болду чатак,<br>
			Коркутат кай бирөөнү матап-матап.<br>
			Бөтөнчө кыз оюнга барган кезде,<br>
			Кимдидир, кемсинтишет атын атап.<br>
			<br><br>
			 Андайга баш ийүү жок, чыдамым жок,<br>
			Балким мен болсом керек алардан шок.<br>
			Күч менен, тил менен да, эрдик менен,<br>
			Эркимди эч кимине бергеним жок.<br>
			<br><br>
			Эрегиш издеттирет далай чырды,<br>
			Көп чырда көнкүлөӊдөр далай сынды.<br>
			Кай жерде оюн-күлкү той болгондо,<br>
			Абыл, Жунуш, Жанарлар бийлик кылды.<br>
			<br><br>
			Той болду бир күндөрдө адаттан тыш,<br>
			Ат чабыш, балбан күрөш, улак тартыш.<br>
			Аламан көкбөрүгө болгон кезде,<br>
			Иш болду кокусунан мындай калпыс.<br>
		</p>
	</div>
	<div class="dwn">
		<button><a href="https://t.me/kirgizadabiyati10klass/21">Файлды көчүрүү</a></button>
	</div>
</body>
</html>