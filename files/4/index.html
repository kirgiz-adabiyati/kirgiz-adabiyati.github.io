<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="css/style.css">

	<!-- FONTS -->
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat:wght@100;400&display=swap" rel="stylesheet">
	
	<title>Дон Кихот</title>
</head>
<body>
	<header>
		<h1>II БӨЛҮМ<br>
			ӨЗҮНҮН ЭЭЛЕП ТУРГАН ЖЕРИНЕН ДОН КИХОТТУН БИРИНЧИ<br> 
			ЖОЛУ САПАРГА ЖОЛ АЛЫШЫ
		</h1>
	</header><hr>
	<div class="main">
		<p>Дон Кихот, мына ушул камылгасынын баары тең бүткөндөн кийин ишти көпкө созбой рыцардык укмуштуу окуяларды издеп, өзүнүн үйүн таштап сапар тартмакчы болду. Ар кандай себеп менен бул иште кечеңдей берүү — адамзаттын алдында улуу күнөө кылгандай болуп сезилди: кордук көргөн нечен бир адам өч алып берсе деп күтүшөт, бардык мал-мүлкүнөн ажырап мүңгүрөгөн эчен адам коргоп калса деп күтүп турушат, эзилген нечен байкуштар эркиндикке чыгарса деп, көксөп жатышат! Ошентип, жай айларынын күндөрүнүн биринде жерге жарык кире электе эле төшөгүнөн ыргып туруп, соотторун жашыл боо менен үстүнө катуу тарта байлап, башына жаман туулгасын кийип, анан Росинантка каргып минди. Калканчты алып, найзасын колуна кармап, мал короосунун арткы эшигинен эч кимдин көзүнө көрүнбөй чыгып, талааны аралап бастырды да, ушунчалык даңктуу ишке киришүүгө деги акыры мүмкүнчүлүк алганына аябай кубанды. Бирок жолго жете элегинде эле оюна бир коркунучтуу пикир кылт этип түшө калып, аз жерден үйүнө кайта келип кала жаздады. Али рыцарь болуп жарыялана элеги дон Кихоттун оюна түштү. Ошондуктан рыцарлардын закону боюнча ал бир да рыцарга каршы чыга алмак эмес жана аларга каршы согушууга да акысы жок болучу. Рыцарь болуп жарыяланган күндө да ал рыцардык иште али жаңы экендиги элге дароо белгилүү болсун үчүн, адегенде ак соот кийип, калканчына белги тартууга укугу жок болгон. Эмне кылаарын биле албай дон Кихот ойлонуп көпкө туруп калды, бирок токтоосуз түрдө сапар тартуу жөнүндөгү дегдеп-самап жүргөндүгү анын шектүү оюн жеңип чыкты. Жолдон учураган биринчи эле рыцардан мени рыцардык атакка кондур деп өтүнмөк болду. Анткени, биздин идальгобузду ушундай жаман абалга жеткирген рыцарлар жөнүндөгү романдарынын баатырларынын көбү мына ушундай кылган болучу. Ал эми ак сооттор жөнүндө болсо мындай болду: өзүнүн эски соотторун ак чычкандан да аппак кылып жаркыратып тазалоого сөз берди. Өзүнчө мына ушундай чечимге келгенден кийин ал, жоошуп калды да, атынын оозун бош коё берип жолун улантты. Анын оюнча жортуулдап жүрүүчү рыцарлар мына ушинтип гана жол жүрүүгө тийиш болгон.
		<br><br>
Росинант илкий-калкый басып келе берди, ошондуктан биздин идальгобуз терең ойдун көлүнө чөмүлүшү мүмкүн болучу. 
<br><br>
— Менин көрсөткөн эрдик иштеримдин келечектеги тарыхчысы, менин биринчи жолку сапар тартканымды сүрөттөп жазууга киришкенде, ал өзүнүн жомоктуу аңгемесин балким: «Күндүн кудайы Феб жаңыдан эле өзүнүн алтын нурларын жер бетине чача баштаган кезде, кичинекей чаар-алакей чымчыктар таңдын атышын өздөрүнүн назик үндөрү менен нечен түрдүү обонго салып куттуктап, жаңыдан эле сайрай баштаган кезде атактуу рыцарь дон Кихот Ламанчтык өзүнүн шаңдуу аты Росинантка минип алып, байыркы Монтьель түздүгүн аралап сапарга чыкты деп жазаар» деди дон Кихот өзүнө өзү. 
<br><br>
Андан кийин ал дагы мындай деп кошумчалады: 
— Менин эрдик кылган даңктуу иштерим акыры жазылып сүрөтүм тартылып жана мрамордон мага эстеликтер орнотулган кездеги доор жыргал доор болот. О, акылман сыйкырчы, менин тарыхымды жазуучу киши, сен ким болсоң ошо болгун, бирок менин жакшы атым Росинантты унутуп калбасыңды өтүнөм. 
<br><br>
Анан ал өзүнүн ашык болгон асылкечин да эстей калды: 
— О, каныша Дульсинея, менин жүрөгүмдү ээлеп алган сулуу! Ченде жок сулуулугумду көрбө, көз алдыма келбе деп таш жүрөктүк менен мени кууп жиберип, мени түпсүз терең кайгыга салдыңыз. Ашыктык үчүн кандай гана азап-тозокту болсо да аны көрүүгө даяр турган, сиз эмне бол десеңиз ошол болгон рыцарды унутпай эле эстей жүрүңүз сеньорам. 
<br><br>
Мына ушинтип, муңун-зарын айтып, кылданып бир топ убакытты өткөрдү. Дон Кихот чаңдуу жол менен жай баракат илкип-калкып бастырып келе берди. Бечаранын башында калган анча-мынча мээсин эритип жиберчүдөй болуп күн өйдө бийик көтөрүлүп, сызгыра баштады. Жакшыраак бир нерсе кезиктире албай ушинтип илкий-калкый бастырып кечкечейин жүрүп олтурду. Жолдон эчтеке жолукпаганына ал абдан кайгырды, анткени мүмкүн болушунча укмуштуу бир окуяга тезирээк туш келсе, өзүнүн кубаттуу колунун күчүн сынап көрмөкчү эле. Кечке маал өзү да, чобуру да чарчап-чаалыкты, ачкадан өлө турган болушту. Өзөк жалгап, дем алгыдай бир сепил же койчунун үйү көрүнөөр бекен деген үмүт менен алактап жан-жагына карана баштады. Анын үмүтү ордунан чыкты; ал жолго жакын эле жерде турган мейманкананы көрүп калды. Биздин рыцарь Росинанттын капталына шпорун кадай теминип коюп, нак ошол жерге каш карайып бараткан кезде жетип келди. Укмуштуу окуяларды издеп жүргөн биздин рыцарга, айланадагылардын баары тең өзүнүн чын түрүндөй болуп көрүнбөй, өтө берилип сүйүп калган рыцарлар жөнүндөгү романдарда сүрөттөлүп жазылгандай болуп көз алдына элестеп турганын унутпай айта кетели. Ошондуктан мейманкананы көргөндөн кийин ошол замат эле бул сепил экен деп билди, анын төрт мунарасы бар, төбөсү жаркыраган күмүштөн жабылыптыр, көтөрүп-түшүрмө көпүрөсү, тегерете казылган терең аңы бар экен, деп ойлоду. Ал көз алдына элестеткен сепилге жакындап келип, дарбазага бир нече кадам калганда Росинанттын тизгинин тартты, мунаралардын аркайып турган тиштеринин арасынан бир эргежээл чыга калып, рыцардын келгендигин билдирип сурнай тартып жиберет деп күттү. Нак ошол мезгилде чочко кайтаруучу бирөө өзүнүн чочколорун чогултуу үчүн чоорун тартып жиберди, бирок дон Кихот эргежээл менин келгенимди билдирди деп эсептеди. 
<br><br>
Дон Кихот найзасы менен мейманкананын дарбазасын түкүлдөттү, аны угуп сепилдин кожоюну—жоонунан келген, бирок сырткы түрүнө караганда момун адам чыга келди. Атам заманындагы соотторду кийип, курал-жарактарды асынып алган укмуш көрүнгөн атчан кишиге карап алып, кожоюн аз жерден бырс этип күлүп жибере жаздады. Бирок, дон Кихоттун жоокерлик соотторунун айбаттуу көрүнүшү аны урматтоого мажбур кылды жана ал өтө сылык сүйлөп мындай деди: 
<br><br>
— Урматтуу рыцарь, эгер мында конууга ниеттенсеңиз, биздин мейманканабыздан жайлуу төшөктөн башка каалаганыңыздын баары тең табылат, анткени — мында бир да бош кровать жок. 
<br><br>
Сепилдин коменданты урматтап сүйлөшүп жатканын угуп дон Кихот ага жооп берди: 
<h4>ТАЛКУУЛАГЫЛА:</h4>
<p>Чыгарманын каарманынын бул көрүнүшүн кандай баалайсыӊар? Азыркы күндө да куруу кыялга берилип, чыныгы жашоодон бир топ алыстаган досторуӊарды билесиӊерби? Адамдарда, айрыкча өспүрүмдөрдө күзөтүлүп жаткан куру кыялкечтик сапаттарына заманбап гаджеттердин таасири канчалык деп ойлойсуӊар? 
<br><br>
— Сеньор Кастельян, сиздин мага сунуш кылганыңыздын баарына тең ыраазымын, анткени—мындай дейт эмеспи:
<br> <br>
Жасанганым — соот кийүү, 
Дем алганым—кызуу майдан.
<br><br>
— Демек, урматтуу таксыр сиздин төшөгүңүз таштын үстү, уйкуңуз көз ирмебей күн-түнү бирдей жүрүү экен да? Эгер андай болсо, атыңыздан түшүңүз, меникинен сизге зарыл керек болгондордун баарын тең таап аласыз жана бир түн эмес, бир жыл бою уктабасаңыз да эрк өзүңүздө, ага кадырыңыз жан болсун.
<br><br>
Ушул сөздөрдү айтуу менен кожоюн анын үзөнгүсүн кармады, ошентип, дон Кихот араңдан зорго, кыйналып-кысталып жатып аттан түштү, анткени — күн бою такыр тамак ичпей шайы ооп калган болучу. 
<br><br>
Анан ал кожоюндан Росинантка бөлөкчө кам көрүңүз деп өтүнүп, төрт аяктуулардын ичиндеги эң мыктысы деп кошумчалап койду. Кожоюн, Росинантка көз чаптырып карап дон Кихот айткандай абдан жакшы дей турган эч нерсеси жок экендигин көрдү, бирок өзүнүн оюн угуза айтуудан жасканды да, атты тизгинден алып сарайды көздөй жетелеп кетти. Ошол убакта дон Кихот үстүндөгү соотторун чечүүгө киришти. Бул алы келбей жаткан кыйын жана татаал ишке жанына келип калган эки кызматкер аял жардам берип жиберди. Дон Кихоттун аларды сепилди ээлеп турган атактуу аялдар экен деп билгендиги өзүнөн өзү эле түшүнүктүү. Баары биригип аракет кылып жатышып кийип турган соотторун чечип жиберишти, бирок туулгасы мойнуна байланып коюлган жашыл боо катуу байланып чиеленип калгандыктан чечүүгө мүмкүнчүлүк болбоду. Аны бычак менен гана кесүү керек болуп калды. Түн бою туулга менен азап жесем жейин, бирок бычак менен кесүүгө болбойт деп макул болбой койду. Алиги аялдар үстүнөн соотторун сыйрып чечип жаткан кезде өзүнүн келечектеги эрдик иштери жөнүндө, даңктуу аты Росинанты жөнүндө, ушу жагымдуу аялдарга чексиз ыраазы болгондугу жөнүндө дон Кихот салтанаттуу түрдө сөз сүйлөп, анан өзү ойлоп чыгарган сандырактаган ырын көркөмдөп айта баштады: 
<br><br>
Кадырды мындай аялдар, <br>
Эч бир рыцарга кылбаган. <br>
Дон Кихотту урматтап  <br>
Өзүм эмес жеке эле. <br>
Кызмат кылган жактаган, <br>
Күлүгүмдү да таптаган. <br>
Росинантты айтып жатам — анткени, менин атымдын ысмы ушундай, жароокер айымдар, ал эми менин аты-жөнүм болсо, дон Кихот Ламантык. Чынын айтсам, эрдик кылган улуу иштеримди бүткүл жер жүзүнө жайып, даңкымды чыгармайынча ысмымды айтпайын дедим эле.  
<br><br>
	Бирок, айымдар силерден жашырып айтпай койсом сиздерди урматтабагандык болор эле. Менин сиздерге жан-дилим менен берилип кызмат кылууга умтулгандыгымды мына бул күч-кубаттуу колдорум көп кечикпей эле иш жүзүндө көрсөтөт.
	<br> <br>
Анын мындай деп сүйлөгөн сөздөрүнө кандай жооп берүүнү билишпей кызматчы аялдар уялып, унчукпай тим болушту.
<br> <br>
Ошол кезде ат сарайдан кайта келип калган кожоюн дон Кихоттон: — тамак ичип жүрбөңүз, — деп, сурады. 
<br><br>
— Мен бир аз, шам-шум этип алсамбы дедим эле — деп, жооп берди идальго,— анткени, күч-кубатымды чындап алуум керек. 
<br><br>
Атайылап кылгансып дал ошол күнү күнгө жума экен, ошондуктан бул мейманканада туздалган балыктан башка эчтеке табылган жок. 
<br><br>
Кожоюн дон Кихотко сууга бышырылган балык жана рыцардын өзүнүн соотторуна окшоп карайып калган жана көгөрүп кеткен бир үзүм нан алып келип берди. Дон Кихоттун тамакты кыйналып кысталып жеп жатканын көрүп күлбөй коюу кыйын эле, анткени анын акмактай болуп кийип алган туулгасы кашыкты оозуна жеткирбей жатты. Тамакты өз колу менен оозуна жеткире албагандыктан, башка бирөөлөр оозуна салып турушу керек болду. Эгер кожоюн камыш түтүк алып келбесе тамактан кийин вино ичирүүгө такыр мүмкүн эмес болчу. Камыштын бир учун дон Кихоттун оозуна такап, экинчи учунан вино куюп жатты. Дон Кихот туулганын боосунун чиеленип байланып калган жерин бычак менен кестирбес үчүн бул кыйынчылыктын баарына чыдады. Ошол кезде мейманканага кокустан кирип калган бир дыйкан камыштан жасалган чоорун тартып жиберди. Эң сонун бир сепилге туш келип калган экенмин деп, туздуу балыкты—жаңы балыктай көргөнүнө, кара нанды ак нан деп билгенине, мейманкананын ээсин сепилдин кожоюну экен деп дон Кихоттун ишенишине ушул музыка эле жетиштүү болучу. Мына ошондуктан ал өзүнүн биринчи сапарына шаттанды. Бир гана нерсе — алигиче рыцарь болуп жарыяланбагандыгы дон Кихоттун жүрөгүн өйүттү, анткени, аны жалган рыцарь деп ар убакта айтууга мүмкүн эле.
<br><br>
 – СӨЗ  БЕРМЕТ
 <br>
<b>Сепил</b> – сырты курчалган чакан чеп, короо<br>
<b>Росинант</b> – Дон Кихот минген ат<br>
<b>Феб</b> - байыркы гректердин күнүнүн, жарык дүйнөнүн кудайы<br>
<b>Монтьель</b> – Италиядагы провинция, аймак<br></p></p>
	</div>
	<div class="dwn">
		<button><a href="https://t.me/kirgizadabiyati10klass/17">Файлды көчүрүү</a></button>
	</div>
</body>
</html>