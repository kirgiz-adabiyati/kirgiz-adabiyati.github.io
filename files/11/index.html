<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="css/style.css">

	<!-- FONTS -->
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat:wght@100;400&display=swap" rel="stylesheet">
	
	<title>ЭПОСТОГУ ТЕРС КААРМАНДАР</title>
</head>
<body>
	<header>
		<h1>ЭПОСТОГУ ТЕРС КААРМАНДАР</h1>
	</header><hr>
	<div class="main">
		<p>«Семетей» эпосундагы негизги терс каармандар «Манастагыдай» эпикалык душмандардын өкүлдөрү — касташкан баскынчы жоо баатырлары эмес, кыргыздардан чыккан ички душмандар. Алар — Канчоро, Чачыкей, Чынкожо, Толтой, Кыяс. Булардын акыркы үчөө — Семетейдин ачык душмандары, Канчоро — өздөн чыккан жат, өзөктөн күйгөн өрт. Ошон үчүн анын образы өзүнүн адамды жыйрылткан жийиркеничтүүлүгү, көнүлдү калтырган сууктугу менен өзгөчө айырмаланып турат.</p>
		<p>Ырас, Чынкожо да — өздөн чыккан жат, бирок ал — куру намысчыл, ала көөдөн адам. Ошон үчүн «Манастын тегинен менин тегим кем эмес, менден Манас эр эмес, мен анын уулуна кулдук уруп, баш ийип кызмат кылбаймын» деп, Семетей менен теӊ аталык укук талашат, тийиштик кылат. Ачык күрөштө алы жетпесин билгенде жедигердин Толтойго качып кетет. Канчоро мындан айырмаланып эки жүздүү. Ал эмчектеш агасына, өстүргөн энесине, баатыр катары урматтаган элине кара санайт, агасын алдап, элин чаап, сатып кетет. Ошон үчүн зыяндуулугу, сапатынын тескерилиги, коркунучтуулугу жактан эпостогу терс каармандардын арасындагы башкы орун Канчорого таандык.</p>
		<p><b>КАНЧОРО</b> — эпостогу эӊ татаал образ. Жомоктогу окуялардын алгачкы өсүшүндө ал — оӊ тип. Окуялардын чечилишинде гана терс болуп чыга келет. Бул — жалпы эле сырын ичине катып, бетин жашырган чыккынчыларга мүнөздүү көрүнүш. Канчо¬ро түбү душман болуп чыгары жомокто алдын ала Каныкейдин сөзү аркылуу эскертилет. Күлчоро менен Канчорону эмизгенде Канчоро эмген эмчектен кан чыгышын жаман жышаан катары эсептеп, Каныкей, бул баланын түбү душман, өлтүрүп салалы дейт. Эпосто Каныкейдин бул сунушу таш боордук эмес, чечкиндүүлүк, келечекти байкаган көсөм акылмандык катары берилет. Бирок Семетей кенебестик кылып, жаш баланын колунан эмне келет эле деп болбой коёт. Каныкей байкаган кереметтүү сыр эпосто бир канча жолу эскертилет, бирок Канчоронун душмандыгы жөнүндө эч шек болбойт. Тескерисинче эпосто ал Семетейдин жакын жардамчысы, Күлчородон кем калбаган баатыр катары сүрөттөлөт. Анын эрдиги даӊазаланат, ал баатыр катары урматталат. Ырас, чорт кыял, орой, чогоолдук, кекчилдик — Канчоронун башынан белгилүү сапаттары. Бирок, бул сапаттар адегендеги анын оӊ мүнөздөмөсүнө тоскоолдук кылбайт. Ал гана эмес карандай күчтүн ээси баатырдын чогоол болушу эл түшүнүгүндө адаттагы көрүнүш катары мүнөздөлөт. Ошондой болсо да буга карап Кан¬чоронун чыккынчылыгын кокустук көрүнүш катары кароого бол¬бойт. Канчоро — өз изин жашырган чыныгы жырткыч, сырын билгизбеген митайым. Ал атка таарынгандыгы үчүн ушинткен жок. Ал дайым ушундай болчу. Эки жүздүүлүгү, митайымдыгы ага өз оюн тереңге катып, ким экендигин билгизбей, бүт баарын алдап келүүгө мүмкүндүк берген. Оӊтойлуу учур келгенде анын тереӊде катылган чыныгы ою, боёлгон жүзү дароо түрүн өзгөртүп, өзүнүн табигый түрүнө келет.
		Канчоронун образы аркылуу бийлик, дүнүйө үчүӊ бардыгын сатууга, бардыгына чыккынчылык кылууга даяр турган мансапкордук, сатылгыч чыккынчынын элеси берилген. Ал үчүн ыйык нерсе жок. Эӊ негизгиси бийликке жетишүү, бул үчүн бардыгын иштөөгө, кан¬дай гана жүзү каралык болсо да баш тартпай аткарууга даяр. Эпосто мүнөз жагынан да, максат жагынан да Канчоро жалгыз эмес. Анын жакын жардамчысы, бек таянычы, тилектеш, сырдашы бар. Ал — эрке катын Чачыкей.</p>
		<p><b>ЧАЧЫКЕЙ</b> — Семетейдин биринчи аялы. Бирок Чачыкей ба¬атырга ылайыктуу жар эмес, эпостук салт боюнча баатырдын аялына коюлуучу талаптарга жооп бере албайт. Мисалы, Семетей Айчүрөккө үйлөнгөнгө чейин анын жоо кийимин тигип, сарамжалын көрүү милдетин аялы Чачыкей эмес, энеси Каныкей көрөт. Бул көрүнүш — Чачыкейдин баатырга ылайыктуу жар эместигинин ачык далили. Качан Айчүрөк келгенде гана баатырдын камын аялы көрүп калат. Чачыкей Канчоронун чыккынчылыгында активдүү роль ойнойт. Эпос Канчоронун чыккынчылыгын тездеткен, анын активдүүлүгүнө дем берген Чачыкей деп түшүндүрөт. Баатырдын тууганы, же жакыны болгон адам чыккынчы аялдын тили менен ага каршы чыгуу, баатырды экөөлөп алдап мерт таптыруу — эпостордо кеңири белгилүү сюжет. Бул мотивдин классикалык үлгүлөрү байыркы грек эпосторунда бе¬рилет (мисалы, грек эпосторунун белгилүү баатыры Агамемнондун тагдыры).
		Чачыкей жүрүш-турушу, иштеген иши, өзүн кармоо жактан таптык коомдогу канышанын элесин берет. Ошон үчүн эпосто ага кара¬та «эрке катын» деген эпитет колдонулат. Эл түшүнүгү боюнча колу¬нан иш келбеген чоркоктук, эл тагдырына көңүл кош караган пассивдүүлүк, күнү-түн оюн-күлкүнүн үстүндө болгон жатып ичер жалкоолук — адамдагы барып турган тескери сапаттар. Бул сапаттардын баары Чачыкейге мүнөздүү. Ошон үчүн Чачыкей эӊ алды менен начар сапаттары аркылуу терс каарман, ал эми анын чыккынчылыгы — ошол терс сапаттарынын натыйжасы, анын образындагы тескериликтин жогорку чеги. Чачыкей адамдык артык сапат жактан Айчүрөккө карама-каршы турат. Бул образды эл эпоско Айчүрөктүн образын тереӊдетүү, артык сапаттарын мунун терс сапаттары менен карама-каршы коюу аркылуу дааналап ачып, маанисин атайын белгилөө үчүн киргизген.
		Семетейдин түздөн-түз ачык душмандары катары эпосто Чынкожо менен Толтой сүрөттөлөт.</p>
		<p><b>ЧЫНКОЖО</b> — Семетейге аталаш тууган адам. Бирок, Семетейге ниети каралык кылып качып кетип, Толтойду баш пааналап жүрөт. Семетейге каршы чыгуусуна негизги себеп — тегибиз бир, мен мын¬дан кем эмесмин деген куру намыс. Мунун түбү бийлик үчүн болгон күрөш менен шартталган.
		Чынкожо — ала көөдөн, оозун көптүрүп чарпып сүйлөгөн опурулма адам. Анын образы — оор басырык, жөн билги, сөзү менен иши бөлүнбөгөн баатыр Семетейдин элесинин карама-каршысы. Толтой¬ду күүлөп көкүткөн, Айчүрөктү ала коёлу деген ойду баштаган да — ушул Чынкожо. Бул эпизоддор Чынкожонун бузуку, элди бөлүп-жарып бүлүндүргөн куйту адам экендигин айгинелейт. Жалпы эле эпос бул образ аркылуу өз агасын ага тута албай, тууганына жат болуп, душманынын кызматын кылган, элден кечип, журтунан безген адамдын элесин берет. Бул элести уруу феодалдарынын бийлик үчүн болгон өз ара күрөштөрү жараткандыгын байкоо кыйын эмес.</p>
		<p><b>ТОЛТОЙ</b> — Чынкожо менен типтеш элес. Бирок жеке мүнөз жактан экөөнүн бири-биринен чоӊ айырмасы бар. Толтой да — өзүнчө белгилүү баатыр. Чоӊ уруунун башында турат. Семетейге алы жетпесин түшүнөт. Чынында анын ички сыры Семетейге каршы да эмес. Өзү баатыр болгону менен эрки бош, оома адам. Ошон үчүн аны Чынкожо өз эркине баш ийдирип, өз максатынын куралына айландырып алган. Толтой Семетейдин душманы дегени менен ал өзү чы¬ныгы душмандык сезимди билбейт, салттын таламына, Чынкожонун түрткүсүнө гана баш ийип, Семетейге каршы Чынкожо уюштурган чатактын чаӊында жүрөт.</p>
		<p>«Манас» эпосундагы сыяктуу эле «Семетейде» да каармандардын образдарынын ачылыштарында жардамчы элес, көрүнүштөрдүн маа¬ниси чоӊ. Баатырлардын кийген кийими, курал-жарагы, минген аты аларга таандык болгон өзгөчө мүнөздүн ачылышы үчүн шарт түзүп турушат. Айрыкча баатырлар мине турган атка өзгөчө чоӊ мани берилген. Касташкан баатырлар өз душманын атынан ажыратып, ошол аркылуу үстөм болууга аракеттенүү бир нече жолу кайталанат: Чын¬кожо Семетейден Тайбуурулду суратат, Ажыбай, Түмөнбайлар Чын¬кожонун кара атын сурап алмак болушат, Канчоро кастык менен Тайбуурулду Үмөтөйдүн кунуна бердирет ж. б. Эпосто аттын мааниси ушунча — канаттуу кара аты бар Чынкожо Семетейди шаштырып, үстөм боло жаздайт, Тайбуурулдан ажыраган Семетей душманынан жеңилет. Бул көрүнүш эпосто:</p>
		<p>«Тайбуурулдун тартуу болуп кеткени — <br>
		Семетейдин ажалынын жеткени»,—<br></p>
		<p>деген саптар аркылуу эң таамай мүнөздөлөт. Жанга өлчөлүү жакшы аттын баасы ченемсиз. Семетей, Күлчоро Тайбуурулду гана минип жоого киришет, ар бир орчундуу жоого аттанарда Күлчоро Семетей¬ден ат сурайт. Канчоро Толтойдун Суркоёнун мага бербей койду деп, арам ойлоп, кек сактап түбүндө Семетейге каршы чыгат ж. б.</p>
		</p>
	</div>
	<div class="dwn">
		<button><a href="https://t.me/kirgizadabiyati10klass/27">Файлды көчүрүү</a></button>
	</div>
</body>
</html>