<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="css/style.css">

	<!-- FONTS -->
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat:wght@100;400&display=swap" rel="stylesheet">
	
	<title>ЭПОСТО ТЕРС КААРМАИДАР</title>
</head>
<body>
	<header>
		<h1>ЭПОСТО ТЕРС КААРМАИДАР</h1>
	</header><hr>
	<div class="main">
		<p>ЖАКЫП. Эпосто терс каармаидар катары эпикалык душмандардын өкүлдөрү эсептелет. Бирок эпос өзү терс деп ачык айтпаганы менен иштеген иштеринин мүнөзү, негизги сапаттары боюнча терске жата турган кейипкерлер да бар. Алар адатта душман деп эсептелбейт, калк арасында, көптүн бири катары жүрүп, иш-аракеттери менен ачык түрдө эл талабына да, он каармандарга да каршы чыгышпайт. Ошентсе да алардын жүрүш-турушу, ар бир кадамы түбү терске барып кошулат. Ошондой татаал образдардын бири — Жакып.</p>
		<p>Жакып — Манастын атасы. Эпостогу окуялардын башталышында бир топ активдүү роль ойногон кейипкерлердин бири. Саякбайдын варианты боюнча Каракандын балдарынын ичиндеги тыӊы катары чапкын көрүп, талоонго учураган кыргыздар анын тегерегине чогулуп баш кошуп, Алооке менен Молтого каршы турууга аракет кылышат. Сагымбай боюнча да алгачкы окуяларда Жакып активдүү каар¬ман, аны каада билген, колунда байлыгы бар, элге кадырлуу адам катары кан көтөрүүгө сунуш кылышкандар да болушат. Бирок жалаӊ жылкысы эле 40 минден ашып, башка төрт түлүк мал, өлүү дүйнөсү эсепсиз көп болгондугуна карабастан, Жакыптагы негизги сапат — сараӊдык жана ач көздүк. Өзү айткандай элүү жашка келгенче «күндөп-түндөп тепендеп» жүрүп дүнүйө жыят. Жашы улгайып, өлүм оюна келе баштаганда баласы жок экендигин эстейт. Кудайдан зарлап бала сураганда эӊ алды менен жыйган дүйнөм кимге калат? — деп сарсанаа болуп, ошол мал-мүлкүнө ээ болор баланы тилейт. Бала Жакып үчүн жыйган мүлкүнө ээ болуу үчүн гана керек. Ал балага караганда малым жогору бааларына өзү, аялдары аян берген жакшы түш көрүшкөндө байбичеси эл чакырып, түлөө өткөрүп, түштү жоруталы десе безге сайгандай чочуп, «мен маңгулдун баарын чаптымбы, башынан мынча мал союп, башкадан дүйнө таптыңбы, мен кытайды жеке чаптымбы, кырктай бээ сойгудай сен кызматтан дүйнө таптыңбы:</p>
	<p>«Эркек түгүл кыз туубай, <br>
		Эмгектен чыгып бел буубай <br>
		Мынча малды не кырам, <br>
		Мал түгөиүп калган соӊ <br>
		Сенин барсантыӊды не кылам?!</p>
		<p>Бала болсун мал менен...»,— деген сөздөрүнөн ачык көрүүгө болот. Жакыптын түшүнүгү боюнча малы жок болсо баланын да кереги жок, ошон үчүн мал түгөнүп калса сенин барсантынды не кылам? — дейт. Баладан мал-дүнүйөнү жогору коюу Жакыптын мүнөз — сапатындагы кокустук көрүнүш эмес, негизги белги экендигине ал жаӊыдан эркек балалуу болгонун сүйүнчүлөп барган Акбалтадан баланын баатырдык белгилерин уккандагы мамилеси да күбө. Акбалта балаӊ баатыр боло турган десе Жакып малымды ысырап кыла турган балекет бала го деп убайым жеп:</p>
		<p>«Нар өлтүрүп коёр да, <br>
		Пулкор кылып салар да. <br>
		Эр өлтүрүп соёр да,<br>
		Кункор кылып салар да <br>
		Кызыл-тазыл көрүнсө <br>
		Кыздардан ала качар да,<br> 
		Малымды суудай чачар да!» деп кейийт. Анын бул сөзүнө ачуусу келген Акбалта Жакыптын ач көз, сараӊдыгын бетине айтат:</p>
		<p>«Балам жок дейсиӊ майышып, <br>
		Ботом жок дейсиӊ, кайышып, <br>
		Балага жаӊы жетесиң, <br>
		Бай Жакып байым нетесиӊ?! <br>
		Баладан малды жуук көргөӊ <br>
		Бакыл киши экенсиӊ!».<br>
		Жакып ач көз, сараӊ экендигин, бул сапат анын мүнөзүндөгү негизги белги экендигин баласы Манас да көзүнө айтат:</p>
		<p>«Малга кароо сырың бар,<br> 
		Мал жагына калганда <br>
		Басылбаган чырыӊ, бар».<br>
		Эпосто Жакыптын сапаттык маӊызын өзгөчө таасын тактап көрсөтүп турган бир белги бар — ал жакшылыкта да, жамандыкта да мал союуга, же бирөөгө берүүгө туура келип калган учурда малынын карган-кургандарын гана сарп кылат: аялдары туш-тушунан чыгып жанын койбогондо түлөө өткөрүп, түш жорутуу үчүн жакшы тилек менен той берип жатып:</p>
		<p>«Тогуз кары бээ болсун, 
		Токсон кары кой болсун...»,— деп буйрук берет.
		Уулу Манас колдуу эки эр өлүп, аларга кун берүү коркунучунда туруп, алтайлык калмактар бүт жылкысын тийип кетеринде манжулуктар ага болушуп, тоодой балекеттен кутулганда да жылкычысын чакырып:</p>
		<p>«Кары-куру бээден,<br> 
		Как баш болгон аттардан <br>
		Төрт жүзүн айдап кел — деди, <br>
		Атасы өлгөн балага, <br>
		Арада өлгөӊ калмакка <br>
		Аларга бөлүп бер — деди».<br>
		Жакыптын образы аркылуу жеке кертбашынын гана камын көрүп, дүнүйө менен малдын артынан түшкөн адамдын элеси берилген. Эл¬дин түшүнүгүндө мындай адам терстин катарына жатат.</p>

		<p>КОҢУРБАЙ. Конурбай — кытайлардын белгилүү кандарынын бири. Алоокенин алтымыш уулунун эӊ кенжеси, кечилдердин каны, бүткүл кытай элинин эң мыкты деген баатыры. Чынында эле Коӊурбай — ченемсиз баатыр. Ал күч, кайрат жактан Манастан эч жери кем эмес, а турмак амал-айла жактан алда канча жогору. Анын көрүнүш келбети:</p>
		<p>«Кыр мурундуу, кызыл көз, <br>
		Жоои билек, жолборс төш, <br>
		Кабагы бийик, каар сөз, <br>
		Капталы жазы, бою эӊгер, <br>
		Кан Коӊурбай деген эр»,—
		делип мүнөздөлөт. Сырткы көрүнүшү, карманган жоо куралдары бо¬юнча да Коӊурбай Манаска тете, андан кем калбаган баатыр:</p>
		<p>«Атышкан жоосун колоткон, Найзасынын темири Кулач карыш болоттон».
		Ак жөкөр деген очогор кара мылтыгы бар. Алдындагы мингени алтымыш пайза дубалды аттап өтүп кетүүчү канаттуу Алгара ат, өзү — бир элдин мыкты деген ханы. Ага миӊ сан аскерлери, эӊ көп балбан баатырлары баш иет. Согуш өнөрүн билүү, даярдык камын көрүү, уюштуруу ж.б жактан да Коӊурбай оӊ каармандардын эч кимисинен кем эмес. Мытайымдык менен Манасты далай жолу алдап кетет. Анын арамза ойлорунАлмамбет гана туура түшүнүп, туура баалай алат. Эпостогу Конурбайдын образына кеӊири токтолуп, ага өтө чоң маани берүүнүн өзүнчө сыры бар. Коӊурбай — терс каармандардын негизгиси, алган орду, чыгармадагы аткарган милдети жактан Манаска карама-каршы коюлуп турган образ. Эл түшүнүгүндө оӊ каарман баатырдын каршысында турган жоосу өзүнө тете болуусу зарыл, ансыз баатырдын баатырдык сапаты айкын ачылбайт. Ошон үчүн эпосто Коӊурбайдын көрүнүш сыпаты, жоо кийими, курал-жарагы, күч-кубаты, минген атына чейин кенен сүрөттөлүп, Манастын өзүнөн кем эместиги атайын белгиленет. Бирок Коӊурбай моралдык сапат жактан оӊ каармандардын ки-мисинен болбосун алда канча төмөн турат. Анда баатырдык салтты сактай билүү, эрдик намыс, өз күчүнө ишенүү жок. Анын ар бир аракети жалпыга таандык баатырдык салттын тартиптерин орой бузуу, намыссыздык менен сыймыксыз алдоону пайдалануу. Анын негизги куралы — боюндагы баатырдык күч-кубат, эрдик-кайрат эмес, алдоо, амал-айла. Анын пайдаланган амал-айласы да — тереӊ акылды көрсөтүүчү ардактуу артык сапат катарында эмес, сый¬мыксыз, абийир, ар-намыска карама-каршы турган кара ниеттиктин көрүнүштөрү. Буга ал Манасты кантип жарадар кылганы ачык мисал боло алат. Камсыз, жараксыз турган Манасты капыстан аңдып келип, жарадар кылган Коӊурбайдын иши эпосто баатырдын баатырдык жеӊиши катары эмес, арсыз, намыссыз адамдын иши катары бааланат.</p>
		<p>Коӊурбайдын моралдык сапат жактан оӊ каармандардан төмөн туруусу анын баатырдык сапатын төмөндөтүп, чексиз күчүн да жокко чыгарат. Ал оӊ каармандардын эч кимиси менен тике беттешип кармаша албайт. Кара күч, баатырдык сапаты жактан өзүнөн төмөн турган кыргыз баатырларына жолукканда да тик беттешүүдөн баш тартып, алдына түшүп качып берет. Душманынан качыш ал үчүн намыс иш эмес. Баатырларга алар аӊдабай турганда, артынан кол салууга гана даай алат.</p>
		<p>Ал өз ишинин тууралыгын сезе албайт, эгер кыргыз баатырлары өз жеринин бейкуттугу, элинин эркиндиги, көз каранды болбостугу үчүн өлүмгө даяр турса, Коӊурбай мындай эрдикке жа¬раксыз.</p>
		<p>Ошон үчүн опсуз чоӊ баатырлардын бири Коӊурбай жалтаӊ, тобокел кылып өлүмгө бел байлап кармаша албайт. Аны мындай абалга дуушар кылган шарт — моралдык жактан оӊ каармандардан төмөн тургандыгы.</p>

		<p>ЖОЛОЙ. Жолой эпосто калмактардын каны делет. «Манаста» аты аталган белгилүү он жана терс каармандардын ичинен кара күч жактан Кошойдон башка Жолойго чак келе турганы жок. Ал «Көкөтөйдүн ашында» күрөшкө чыкканда «балбанга чыккан Жолойбу, Жолойго пенде жолойбу» дешип белгилүү балбан, баатырлар кар¬шы чыга албайт. Ал турмак Манастын өзү да «ат үстүндө тыӊ элем, жөө күрөшкө жок элем» деп тайсалдайт. Жолойду сынаган сынчылар анын кебете көркүнө «чыккан экен дүйнөдөн бир азамат?» — деп таң калышат. Сынчылардын ою боюнча Жолойдун ички-сырткы сапаттары мындай:</p>
		<p>«Өгүз көөдөи, өкүм сөз — <br>
		Өрдүк жагы дагы бар, <br>
		Өткүр кылыч, куу найза — <br>
		Эрдик жагы дагы бар. <br>
		Өз билгенин бербеген <br>
		Бектик жагы дагы бар. <br>
		Булчуӊу буура санындай — <br>
		Балбандык жайы дагы бар, <br>
		Өлөрүн өзү билбеген <br>
		Айбандык жагы дагы бар»...<br></p>
		<p>Бул карандай күч, билектин жоондугу көпкө жеткирген ошол доордо чоң мааниге ээ сапат. Бирок Жолойдун күчү — максатсыз, пайдасыз, талаага кеткен убара. Ошон үчүн анын мындай артык сапаты макталбастан, тескерисинче, соргок Жолойдун карикатуралык элеси тартылып, шылдыӊга, мыскылга айланат. Анын «Алтымыш дөөнү бир союп, кап жыттанганы» айтылуу менен бирге «алты батман буудай жеп, дан жыттангандыгы» дароо эскерилет. Бул бири-бирине байланышпаган эки көрүнүш кокусунан бирге эскерилбейт. Жолойдун күчү духунун бекемдигинде эмес, бул са¬пат анын ички сапаты менен байланышпайт. Кеп дал ошол ички дүйнөсүнүн жардылыгында, көңдөйлүгүндө. Чынында эле ар-намыс, адамгерчилик менен анча-мынча болсо да кабардар киши конокко келгенде эт уурдап жээр беле? («Көкөтөйдүн ашында» Жолойдун кемеге башында быша элек этти зордуктап жегени жөнүндөгү эпизод). Жолойдун ыксыз кара күчү менен жанда жок соргоктугуна ашкан ала көөдөн, мактанчаактыгы шайкеш келип, анын рухий жардылыгын, көӊдөйлүгүн ого бетер айгинелеп турат. Ошондой болсо да эпостогу Жолой оӊой жоолордун бири эмес. Баатырдык айбат, күч-кубаты боюнча менменсинген баатырлардын эч кимисинен кем калбайт. Анын сырткы көрүӊүш келбетин эпос бул түрдө мүнөздөйт:</p>
		<p>«Тырмагына караса,<br>
		Ак жолборстун салаадай. <br>
		Муруттарын караса, <br>
		Тегирмендин күпчөгү <br>
		Текши каккан барадай.<br>
		Өлчөөсү жок ӨЗГӨЧӨ, <br>
		Чечекейи чарадай. <br>
		Туурасы жоон, бою пас, <br>
		Дулдугуй беттүү, өнү саз. <br>
		Комдонуп жаткан кара иттей <br>
		Мандайында кашы бар».<br></p>
		<p>Келтирилген саптардан даана көрүнүп тургандай Жолой күч-кубат жактан белсемдүү баатырлардын бири. Ага жалпы эле эпостун каармандары үчүн мүнөздүү сырткы кебетенин коркунучтуулугу күбө. Ушуга байланыштуу көңүл буруп коё турган нерсе Жолойдун сырт¬кы көрүнүшүндө, сапаттык белгилеринде өтө эле аша чапкан, карикатуралык мүнөздөгү сүрөттөөлөрдүн өзгөчө арбындыгы. Бул жагынан Жолой эпостук каарманга караганда жөө жомоктук каарманга, анда учуроочу дөөлөргө окшош баяндалат. Мунун эки себеби бар: биринчиден, Жолой чыгармадагы эӊ байыртадан бери келе жаткан, өз негизин жөө жомоктук кейипкерлерден алган образ болгондугу, экинчиден, эпостогу эл берген түшүнүк боюнча өтө чоӊ көлөм, чектен тышкары өзгөчө күч, кебете-кешпирдин адам жийиркенерлик сууктугу — акылдын төмөндүгүнүн белгиси. Ошон үчүн эпосто терс каарман өзгөчө коркунучтуу, ырайы суук болуп берилиши адаттагы көрүнүш.</p>

		<p>Эпосто каармандардын кийген жоо кийимин, курал-жарагын, мин¬ген согуштук аттарын сүрөттөөгө да кеӊири орун берилген. Ар бир баатырдын өзүнө ылайык минген аты, кийген кийими, курал-жарагы бар. Аккула, Аколпок, Сырнайза, Аккелтесиз Манастын, Көктекесиз Чубактын, Сараласыз Алмамбеггин, Алгарасыз Коӊурбайдын элесин көз алдыга келтирүү кыйын. Ар бир баатырдын сапаты алардын мин¬ген аты, алган жарагында белгилүү даражада кайталанат. Мисалы, аш-кан айлакер, акылман Алмамбеггин миңгени — адамдай эстүү Айсарала. Ал «кырт этгирип чөп үзбөй, кылт эттирип суу ичпей», эч адамга карматпай, Алмамбеттин сөөгүн жалгыз өзү кыргыз жерине жеткирет. Чогоол, москоол баатыр Чубактын мингени «алтымыш чапса былк этпес» кашаӊ Көктеке, айлакер, амалкөй Коӊурбайдын мингени аны дайым коркунучтан аман алып калып, өлүмдөн куткарган канаттуу күлүк — Алгара ж. б.</p>
		</p>
	</div>
	<div class="dwn">
		<button><a href="https://t.me/kirgizadabiyati10klass/25">Файлды көчүрүү</a></button>
	</div>
</body>
</html>